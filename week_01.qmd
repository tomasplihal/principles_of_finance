# Úvod do financí a struktura firmy

::: {.callout-note}
# Studijní materiály

- Dahlquist, J. R., &; Knight, R. (2022). Principles of finance. OpenStax, Rice
University. <https://openstax.org/details/books/principles-finance>
  - Chapter 1 - Introduction to Finance
  - Chapter 2 - Corporate Structure and Governance
:::

**Výstupy z učení:**

1. Pochopit základní principy financí.
2. Porozumět finančnímu rozhodování a strategickému plánování.
3. Prozkoumat možnosti uplatnění v oblasti financí.
4. Uvědomit si dopady mikroekonomických a makroekonomických faktorů.
5. Porozumět používání finančních nástrojů a časové hodnoty peněz.
6. Rozpoznat důsledky různých podnikových struktur na finanční řízení firmy.
7. Porozumět vztahu mezi akcionáři a vedením společnosti.

## Úvod do financí

### Co jsou finance?

::: {.callout-tip}
# Definice financí

- Finance jsou vědou o řízení, pohybu a získávání peněz.
- Jde o pochopení způsobu získávání a využívání peněžních prostředků.
- Základním principem je porozumění vztahu mezi rizikem a výnosem.
- Finance jsou také nástrojem, který nám může pomoci lépe se rozhodovat.
:::

- Finance se dělí na tři základní oblasti: podnikové finance, investice a finanční trhy
a instituce.

![](images/fig_1_1.png){width=500 fig-align="center"}

- **Podnikové finance**:
  - Finance podniku se zaměřují na maximalizaci hodnoty podniku v rizikovém prostředí.

![](images/fig_1_2.png){width=500 fig-align="center"}

- **Investice**:
  - Investice jsou produkty a procesy používané k vytváření bohatství (dosažení výnosu za určitého rizika).
  - Mezi investice patří např.: akcie, dluhopisy, futures, opce, podílové fondy, ETF,
  reálná aktiva atd.

- **Finanční trhy a instituce**:
  - Finanční trhy a instituce zahrnují firmy a regulační orgány, které dohlížejí na
  finanční systém.
  - Usnadňují investiční postupy a zajišťují bezpečnost investorů i celého odvětví.
  - V USA např.:
    - Securities and Exchange Commission (SEC)
    - Financial Industry Regulatory Authority (FINRA)
    - Securities Investor Protection Corporation (SIPC)
  - V Evropě např.:
    - The European Securities and Markets Authority (ESMA)
    - Centrální banky jednotlivých zemí obvykle slouží jako hlavní orgán dohledu nad
    finančním trhem v dané zemi.
  - Finanční odvětví prochází neustále významným vývojem díky novým technologiím,
  inovacím, konkurenci a změnám v regulacích.

#### Proč studovat finance

- Finance jsou v dnešním světě důležité pro ekonomické operace.
- Usnadňují například vlastnictví nemovitostí a bezhotovostní transakce.
- Silný a nezávislý finanční systém je pro ekonomiku založenou na kapitálu nezbytný.
- Studium financí otevírá řadu profesních příležitostí.
- Jedná se o kritický nástroj rozhodování vyžadující analytické myšlení.
- Znalost financí a finančních trhů rozšiřuje vaše investiční příležitosti.

#### Riziko a výnos ve financích

- Vyšší riziko vede k vyšším očekávaným výnosům, přičemž riziko je v podstatě nejistota.
- Finance se snaží riziko kvantifikovat, aby pomohly při našem rozhodování.
- Jednotlivci se obecně vyhýbají riziku (jsou **rizikově averzní**), což znamená, že za
podstoupení většího rizika očekávají vyšší výnosy.
- Finanční riziko se skládá z několika složek včetně rizika defaultu, inflačního rizika,
diverzifikovatelného (nesystematického) rizika, nediverzifikovatelného (systematického)
rizika a politického rizika, atd.

![](images/fig_1_3.png){width=500 fig-align="center"}

### Role financí ve firmě

- Finanční plánování je klíčové pro zajištění přehledu o minulých, současných a
budoucích finančních potřebách organizace a pro dosažení obchodních cílů.
- Dobré finanční plánování zahrnuje minulé, současné a výhledové výkazy zisků a ztrát,
výkazy peněžních toků, rozvahy, prognózy a nástroje finanční analýzy, jako je analýza
poměrových ukazatelů.
- Rozpočtování (budgeting) je klíčovou součástí finančního plánování, které se zaměřuje
na výši, zdroje a použití peněžních prostředků.
- Finanční plánování pomáhá řídit změny rozpočtu, orientovat se v odchylkách od
očekávaných výsledků a slouží jako základ pro budoucí rozpočty.

### Význam dat a technologií

- Finanční údaje jsou klíčové pro lepší obchodní a finanční rozhodování a alokaci
zdrojů.
- Mezi základní typy finančních údajů patří výkaz zisků a ztrát, výkaz peněžních toků a
rozvaha.
- Kromě interních údajů firmy lze využít i externí údaje, jako jsou průzkumy mezi
zákazníky a dodavateli, průzkumy trhu, dohody s věřiteli a makroekonomické údaje.
- Využití dat sahá od měření dopadu obchodních rozhodnutí až po strategické plánování a
motivaci zaměstnanců.

### Kariéra v oblasti financí

- Kariéra v oblasti financí nabízí spoustu příležitosti se prognózou růstu počtu
pracovních míst.
- Dovednosti v oblasti financí jsou použitelné v celé řadě oblastí včetně managementu,
analýzy a logistiky.
- Mezi tradiční finanční pozice patří finanční manažeři, pracovníci v oblasti investičních vztahů, rozpočtový analytik, úvěrový analytik, finanční analytik, osobní finanční analytik, finanční specialista, úvěrový pracovník, pojišťovací agent, účetní, auditor.
- Finanční analytici, nezbytní pro finanční prognózy a průzkum trhu, potřebují různorodé
dovednosti zahrnující práci s tabulkovými procesory, finanční modelování, a porozumění
obchodním procesům.
- Podnikoví analytici se více zaměřují na strategické myšlení, vývoj procesů a budování
týmu, pomáhají při formulování strategie a řešení problémů pomocí přístupů založených na
datech.
- Více informací o [možné kariéře v oblasti
financí](https://openstax.org/r/thebalancecareers).  na webových stránkách Balance
Careers.

### Trhy a účastníci trhu

- **Primární trh** je trh s "novými" cennými papíry, jako jsou například počáteční emise
acií (Initial Public Offering, IPO) a nabídka sezónních akcií (Seasoned Equity Offering,
SEO), které poskytují přímé peněžní prostředky firmám. 
- **Sekundární trh** je trhem "již existujících" cenných papírů, na kterém se obchoduje
mezi investory a poskytuje přehled o vnímání hodnoty firmy. 
- Účastníci trhu, včetně dealerů, brokerů a finančních zprostředkovatelů, hrají roli při
usnadňování finančních transakcí.
- **Dealeři** vlastní cenné papíry, které nakupují nebo prodávají, a vydělávají na
obchodování s nimi (na rozdílu v cenách).
- **Brokeři** zprostředkovávají transakce mezi kupujícími a prodávajícími, přičemž
obvykle vydělávají na provizi z prodeje.
- **Finanční zprostředkovatelé**, jako jsou komerční banky nebo investiční společnosti,
umožňují snazší obchodování mezi transakčními stranami.
- Finanční zprostředkovatelé zvyšují efektivitu, poskytují úspory z rozsahu,
specializované znalosti a mají zásadní význam pro tržní ekonomiku.

### Mikroekonomické a makroekonomické faktory

- Finance spojují ekonomii a účetnictví.
- Využívají ekonomickou teorii, empirické důkazy a účetní údaje k přijímání obchodních
rozhodnutí.
- Ekonomie studuje alokaci omezených zdrojů a dělí se na mikroekonomii a makroekonomii.
- Mikroekonomie se zaměřuje na rozhodování jednotlivých subjektů, analyzuje podněty,
chování, spotřebu, nabídku a poptávku.
  - Pomáhá při finančních prognózách, plánování a sestavování rozpočtů.
- Makroekonomie zkoumá skupinová rozhodnutí a zkoumá prvky, jako je inflace, úrokové
sazby, nezaměstnanost, hospodářský růst, akciový trh a fiskální politika vlády.
  - Zahrnuje širší proměnné, které by měly být zahrnuty do finančních prognóz.
- Aby mohli finanční manažeři efektivně směřovat ke strategickým cílům, potřebují jak
mikro (zdola nahoru, taktický), tak makro (shora dolů, strategický) pohled.

### Finanční nástroje

#### Peněžní trhy

- Na peněžním trhu se obchoduje s krátkodobými (**méně než jeden rok**), nízkorizikovými
a vysoce likvidními cennými papíry.
- Míra bankrotu je minimální a nástroje lze rychle prodat na sekundárním trhu.
- Finanční instituce, podniky a vlády využívají peněžní trh pro potřeby krátkodobých
výpůjček a/nebo úvěrů.
- Transakce jsou obvykle velké, přesahující 100 000 USD.
- Státní pokladniční poukázky (treasury bills, T-bills) jsou krátkodobé dluhové nástroje
emitované vládou USA, považují se za téměr bezrizikové.
- Úrokové sazby patří mezi významný nástroj měnové politiky.

#### Kapitálové trhy

- Na kapitálovém trhu se obchoduje s dlouhodobějšími (**delšími než jeden rok**)
finančními nástroji s různým rizikem defaultu a méně jistou likviditou.
- Nástroje se dělí na dluhové nástroje (dluhopisové trhy) a majetkové cenné papíry
(akciové trhy).
- Státní i korporátní dluhopisy s delší splatností určené pro dlouhodobější financování.
- Akcie představují vlastnictví společnosti.
- Peněžní toky z akcií jsou vzhledem k jejich nepředvídatelnosti více nejisté a rizikové
než peněžní toky z dluhopisů.
- S akciemi lze obchodovat na organizovaných burzách cenných papírů nebo na
mimoburzovním trhu.

### Časová hodnota peněz

- Volba mezi úsporami a výdaji je v podstatě volbou mezi současnou a budoucí spotřebou.
- Toto rozhodnutí zahrnuje zvažování krátkodobých, střednědobých a dlouhodobých cílů.
- Časová hodnota peněz zahrnuje volbu poměru výnosu a rizika.
- V podnikání jsou důležité tři typy hodnoty: účetní hodnota (historické náklady), tržní
hodnota (cena, kterou platí spotřebitelé) a ekonomická hodnota (to, co jsou spotřebitelé
ochotni zaplatit).

## Struktura a řízení firmy

- Podnikatelské cíle zahrnují plnění osobních finančních cílů a u veřejně obchodovaných
společností zvyšování hodnoty společnosti pro akcionáře.
- Akcionáři jsou jednotlivci, kteří usilují o návratnost investic pro své osobní
dlouhodobé finanční cíle.
- Firmy se zaměřují na finanční i nefinanční cíle, včetně rozšiřování prodeje,
spokojenosti zákazníků a vývoje produktů.
- Hodnota aktiv je určena současnou hodnotou budoucích peněžních toků.
- Maximalizace bohatství vlastníků/akcionářů by měla zohledňovat dlouhé období.

### Hlavní cíl finančního managementu

- Maximalizovat fundamentální hodnotu existujících akcií (maximalizovat hodnotu firmy v
dlouhém období).
- Maximalizace hodnoty firmy vyžaduje, aby podnik byl efektivní, poskytoval kvalitní
produkty a služby za co nejnižší náklady.
- Z dlouhodobého hlediska je pro hodnotu podniku prospěšné dobře se starat o své
zaměstnance (kvalitní pracovní síla).
- Důležitá je také dobrá pověst.
- Při dodržování zákona a základní etiky je tento cíl vhodný pro celou společnost.

### Typy obchodních společností

- Podrobnosti v zákoně č. 90/2012 Sb.,Zákon o obchodních společnostech a družstvech
(zákon o obchodních korporacích)
- Organizace musí při volbě své struktury vyhodnotit všechna pro a proti, včetně
možnosti získávat finanční prostředky, dopadů zdanění a likvidity.
- Učebnice jsou z pravidla psané z pohledu velkých akciových společností, které jsou
veřejně obchodované.
- Většinu metod lze však aplikovat obecně i na malé firmy a jiná vlastnická uspořádání.

#### Akciová společnost

- Právnická osoba.
- Majetek je rozdělen na určitý počet akcií (podílů na majetku).
- Společnost za svoje závazky odpovídá celým svým majetkem.
- Akcionář za závazky společnosti neručí a ani není povinen uhradit případnou ztrátu.
- Umožňuje oddělení vlastníků od managementu a díky tomu může fungovat dlouhodobě i když
se vlastníci nebo management mění.

#### Ostatní typy obchodních společností

- **Veřejná obchodní společnost** - společnost alespoň dvou osob, které se účastní na
jejím podnikání nebo správě jejího majetku a ručí za její dluhy společně a nerozdílně
celým svým majetkem.
- **Komanditní společnost** - společnost, v níž alespoň jeden společník ručí za její
dluhy omezeně (tzv. „komanditista“) a alespoň jeden společník neomezeně (tzv.
„komplementář“).
- **Společnost s ručením omezeným** - Společnost odpovídá za porušení svých závazků
celým svým majetkem, společníci pak společně a nerozdílně ručí za závazky společnosti
jen do výše, v jaké nesplnili vkladové povinnosti podle stavu zapsaného v obchodním
rejstříku v době, kdy byli věřitelem vyzváni k plnění.

### Vztah mezi akcionáři (shareholders) a vedením společnosti

- **Stakeholder** (zainteresovaná strana) je každý, kdo má zájem na výsledcích
organizace (např. zaměstnanci, zákazníci, akcionáři, dodavatelé, stát).
- Akcionáři (**shareholder**s) jsou jednotlivci, společnosti nebo organizace, které
vlastní akcie.
- Akcionář je vlastníkem společnosti, zatímco stakeholder je někdo, kdo je závislý na
výkonnosti společnosti, případně i nefinančně.
- Akcionáří dostávají dividendy, hlasují o záležitostech společnosti a mohou být voleni
do představenstva.
- Existují dva typy akcionářů: kmenoví a prioritní:
  - **Kmenoví akcionáři**  vlastní kmenové akcie (common stock) společnosti a mají
  hlasovací práva.
  - **Prioritní akcionáři** vlastní prioritní akcie (preferred stock), dostávají pevné
  dividendy, ale nemají hlasovací práva.
- Akcionáří najímají manažery, aby řídili firmu.
- Na nejvyšší úrovni dohlíží na korporace představenstvo (board of directors, BOD),
zatímco o každodenní provoz se starají manažeři střední úrovně.
- Vedení by se mělo dlouhodobě zaměřovat na plnění cílů společnosti; krátkodobé zaměření
může bránit dlouhodobému zdraví společnosti.

### Problém zastoupení

- Jedná se o konflikt zájmů, který nastává v situaci, když se od člověka (nebo skupiny
lidí) očekává, že bude jednat v nejlepším zájmu někoho jiného.
- Ve světě financí se jedná zpravidla o vztah managementu a akcionářů, ale třeba i
akcionářů a ostatních zainteresovaných stran (např. zaměstnanců).
- Problémy nastávají, když manažer využívá své postavení k osobnímu prospěchu, místo aby
jednal v nejlepším zájmu akcionářů.
- Od managementu se očekává, že se bude snažit maximalizovat bohatství akcionářů a
nikoliv svoje vlastní bohatství.
- Problém dále umocňují asymetrické informace mezi stranami.
- Stále častěji se využívá k hodnocení společností rating v oblasti životního prostředí,
sociální oblasti a správy a řízení (ESG), které poskytují organizace třetích stran.
- Vysoké hodnocení ESG může naznačovat proaktivní řízení a potenciální dlouhodobou
hodnotu.

![](images/fig_1_5.png){width=500 fig-align="center"}

#### Náklady problému zastoupení

- Pokud management maximalizuje vlastní bohatství na úkor akcionářů vznikají ve firmě
neefektivnosti.
- Tento problém nelze úplně odstranit, ale dá se minimalizovat.
- Snaha o řešení tohoto problému může vyžadovat další vynaložené náklady.

#### Možná řešení

- Snaha zabránit problému právní cestou (např. na základě smluv).
- Kontrola a dohled.
- Motivační nastavení odměňování (např. spojené s cenou akcie).
- Možnost odvolat management.
- Celkově nastavení corporate governance, atd.

### Interakce s investory, zprostředkovateli a dalšími účastníky trhu

- Vztahy s investory (Investor Relations, IR) jsou dílčím útvarem podnikových vztahů s
veřejností, jehož cílem je udržovat otevřené vztahy s akcionáři.
- IR, které mají přísné regulační povinnosti, vyžadují úzkou spolupráci s právními a
účetními odděleními.
- K povinnostem patří organizování schůzek akcionářů, šíření finančních údajů a řízení
otázek zveřejňování finančních informací.
- Pravidelné čtvrtletní zprávy o výsledcích hospodaření zajišťují transparentnost pro
investiční komunitu.
- Každoroční setkání akcionářů a investiční konference jsou důležité pro efektivní
vztahy s investory.

### Společnosti na domácích a globálních trzích

- Společnosti působící především v USA, dodržují americké zákony o účetnictví a cenných
papírech a při finančním výkaznictví používají obecně uznávané účetní zásady (Generally
Accepted Accounting Principles, GAAP).
- V Evropské unii a některých dalších zemích Asie nebo Jižní ameriky se finanční
výkaznictví obvykle řídí Mezinárodními standardy účetního výkaznictví (International
Financial Reporting Standards, IFRS).
- Přestože jsou GAAP a IFRS navrženy tak, aby poskytovaly objektivní finanční
výkaznictví, významně se liší, což má dopad na oblasti, jako je účtování zásob,
konsolidace dceřiných společností a vykazování menšinových podílů.
- Při analýze společnosti je potřeba brát v úvahu zda se používá GAAP nebo IFRS.