# Ekonomické základy: Peníze a úrokové sazby

::: {.callout-note}
# Studijní materiály

- Dahlquist, J. R., &; Knight, R. (2022). Principles of finance. OpenStax, Rice
University. <https://openstax.org/details/books/principles-finance>
  - Chapter 3 - Economic Foundations: Money and Rates
:::

**Výstupy z učení:**

1. Porozumět základním konceptům mikroekonomie, včetně teorií poptávky, nabídky a
rovnovážné ceny.
2. Chápat klíčové makroekonomické ukazatele, jako je inflace, nezaměstnanost nebo hrubý
domácí produkt a jejich dopad na ekonomiku.
3. Identifikovat a interpretovat fáze hospodářského cyklu.
4. Zhodnotit dopad úrokových sazeb na ekonomiku a rozhodování jednotlivců.
5. Chápat faktory určující směnné kurzy a jejich vliv na globální obchod a domácí
ekonomiku.

## Mikroekonomie

- Mikroekonomie studuje rozhodnutí a akce jednotlivých aktérů v ekonomice jako jsou
firmy a spotřebitelé.
- Pomáhá finančním manažerům pochopit trh, cenotvorbu a dostupnost zdrojů.

### Poptávka

- Poptávka odkazuje na množství zboží nebo služby, které jsou spotřebitelé
**ochotni a schopni koupit** za různé ceny, za předpokladu, že všechny ostatní
faktory zůstanou konstantní.
- Poptávka po produktu může být ilustrována prostřednictvím poptávkové křivky, která je
typicky klesající, což reprezentuje zákon poptávky.
- Zákon poptávky, tj. nepřímý vztah mezi cenou a prodaným množstvím, je dán klesajícím
uspokojením z konzumace dalších jednotek a omezenou schopností spotřebitelů platit.
- Poptávková křivka předpokládá, že se mění pouze cena produktu, zatímco všechny ostatní
faktory zůstávají konstantní.

| Cena ($)    | Množství   |
|:-----------:|:----------:|
| 30          | 0          |
| 25          | 10         |
| 20          | 20         |
| 15          | 30         |
| 10          | 40         |
| 5           | 50         |

![](images/fig_2_1.png){width=500 fig-align="center"}

- Nicméně změny v dalších ekonomických faktorech, jako je příjem a preference
spotřebitelů, velikost populace a ceny ostatních statků mohou způsobit posun poptávkové
křivky.
- Nárůst poptávky, způsobený faktory jako je nárůst ceny substitů (podobných statků),
posouvá poptávkovou křivku doprava, zatímco pokles poptávky, třeba kvůli negativní
publicitě, ji posouvá doleva.
- Níže je zobrazen nárůst poptávky.

| Cena ($)    | Množství   |
|:-----------:|:----------:|
| 30          | 9          |
| 25          | 19         |
| 20          | 29         |
| 15          | 39         |
| 10          | 49         |
| 5           | 59         |

![](images/fig_2_2.png){width=500 fig-align="center"}

### Nabídka

- Nabídka odkazuje na množství zboží nebo služby, které jsou podniky **ochotni a schopni
prodat** za různé ceny, za předpokladu, že ostatní faktory zůstanou konstantní.
- Vyšší ceny často motivují výrobce, aby nabídli více svých produktů k prodeji, což
naznačuje pozitivní korelaci mezi cenou a nabízeným množstvím.
- Nabídková křivka vizuálně reprezentuje tento vztah za předpokladu, že všechny ostatní
relevantní ekonomické faktory zůstávají nezměněny.
- Pokud se změní jiné faktory, jako jsou náklady na výrobu nebo mzdy, nabídková křivka
se posune.
- Posun doprava na nabídkové křivce naznačuje nárůst nabídky (větší množství za stejnou
cenu), zatímco posun doleva naznačuje pokles nabídky.

| Cena ($)    | Množství   |
|:-----------:|:----------:|
|    30       |    60      |
|    25       |    50      |
|    20       |    40      |
|    15       |    30      |
|    10       |    20      |
|     5       |    10      |

![](images/fig_2_3.png){width=500 fig-align="center"}

### Rovnovážná cena

- Tržní rovnováha je určena interakcí poptávky (kupujících) a nabídky (prodávajících),
reprezentovanou bodem průsečíku poptávkové a nabídkové křivky.
- V rovnováze je poptávané množství stejné jako nabízené a nevzníká tak žádný nedostatek
ani přebytek.
- Na konkurenčním trhu vede cena vyšší než je rovnovážná cena k přebytku nabídky, což
způsobuje snížení ceny a menší výrobu.
- Naopak cena nižší než rovnovážná vede k nedostatku, což tlačí ceny nahoru směrem k
rovnováze.
- Tržní síly táhnou ceny k rovnováze a zůstávají tam, dokud se nezmění poptávka nebo
nabídka.

![](images/fig_2_4.png){width=500 fig-align="center"}

- Nárůst nabídky (posun nabídkové křivky doprava) vede k poklesu rovnovážné ceny.
- Nicméně, pohyb po poptávkové křivce kvůli změnám rovnovážné ceny je nárůst poptávaného
množství, nikoli nárůst poptávky.

![](images/fig_2_5.png){width=500 fig-align="center"}

- Pokles poptávky (posun poptávkové křivky doleva) také vede k poklesu rovnovážné ceny.
- Výrobci se pohybují po nabídkové křivce a vyrábí méně produktů, když cena klesá, což
se nazývá pokles nabízeného množství.

![](images/fig_2_6.png){width=500 fig-align="center"}

## Makroekonomie

- Makroekonomie se dívá na ekonomiku jako celek a zaměřuje se na otázky, jako je
inflace, nezaměstnanost nebo hrubý domácí produkt (HDP).

### Inflace

- Inflace označuje zvyšování cenových hladin v čase.
- Způsobuje pokles kupní síly měny, což znamená, že daná měna už nemůže koupit tolik
věcí, jako dříve.
- Měření inflace má většinou provádí statistický úřad měsíčně, přičemž Index
spotřebitelských cen (consumer price index, CPI) je nejčastěji citovaným ukazatelem.
- CPI je založen na nákladech na nákup pevného koše zboží a služeb, které by typická
městská rodina mohla zakoupit.
- Index jádrové inflace (core inflation) je vypočítán vyloučením nestabilních
ekonomických proměnných jako jsou energetické a potravinové ceny.
- Index cen výrobců (producer price index, PPI) měří ceny, které výrobci platí za
dodávky a suroviny, což naznačuje možné budoucí nárůsty CPI.
- Alternativou pro výpočet inflace může být také deflátor HDP, který používá ceny z
výchozího roku k vypočítání toho, jaký by byl HDP, pokud by ceny byly identické s těmi
ve výchozím roce.

![](images/fig_2_7.png){width=500 fig-align="center"}

### Nezaměstnanost

- Nezaměstnanost se vztahuje na lidi, kteří nepracují, ale aktivně hledají práci a jsou
schopni práci přijmout.
- Míra nezaměstnanosti je procento pracovní síly, která je nezaměstnaná, vypočítaná
jako:

$$
\text{Pracovní síla} = \text{Počet zaměstnaných} + \text{Počet nezaměstnaných}
$$
  
$$
\text{Míra nezaměstnanosti} = \frac{\text{Počet nezaměstnaných}}{\text{Pracovní síla}}
$$

- Ne každý bez práce je považován za nezaměstnaného.
- Například důchodci nebo rodiče pečující o domácnost a nehledající zaměstnání nejsou
zahrnuti do pracovní síly.
- Statistický úřad zveřejňuje míru nezaměstnanosti každý měsíc.
- Pro porovnání míry nezaměstnanosti po celém světě navštivte
<https://openstax.org/r/data-world-bank>.

![](images/fig_2_8.png){width=500 fig-align="center"}

### Hrubý domácí produkt

- Hrubý domácí produkt (HDP) představuje celkovou peněžní hodnotu všech konečných statků
a služeb vyrobených v zemi během jednoho roku.
- HDP lze vypočítat sečtením všech položek zakoupených v ekonomice, rozdělených do čtyř
kategorií: spotřeba, investice, vládní výdaje a čistý export.
- Čistý export zahrnuje hodnotu statků vyrobených v domácí ekonomice a prodaných v
zahraničí, mínus hodnotu statků vyrobených v zahraničí a zakoupených v domácí ekonomice.
- Nominální HDP, tržní hodnota všech vyrobených statků a služeb, může narůst kvůli
zvýšení produkce nebo zvýšení cen (inflace).
- Reálný HDP, vypočítaný korigováním nominálního HDP o inflaci, roste pouze pokud roste
produkce statků a služeb.

![](images/fig_2_9.png){width=500 fig-align="center"}

## Hospodářský cyklus a ekonomická aktivita

![](images/fig_2_10.png){width=700 fig-align="center"}

- Růst ekonomiky není v čase konstantní; má období rychlejšího růstu a období
negativního růstu, známé jako hospodářský cyklus.

![](images/fig_2_11.png){width=300 fig-align="center"}

- Hospodářský cyklus se skládá z období ekonomické expanze a kontrakce.
- Během fáze expanze roste HDP, zaměstnanost se zvyšuje a nezaměstnanost klesá.
- Další ukazatele jako je zakládání nových firem nebo stavba stavba nových domů, mohou
narůst.
- Časem rychlá expanze zpomaluje, což převede ekonomiku do fáze kontrakce.
- Tento bod je známý jako vrchol hospodářského cyklu.
- Kontrakce je často spojena se zvyšující se nezaměstnaností a zpomalujícím HDP.
- Bod, kdy kontrakce končí a začíná expanze, se nazývá dno.
- Délka hospodářského cyklu se měří od jednoho dna k dalšímu.

![](images/fig_2_12.png){width=500 fig-align="center"}

- Recese, často synonymum pro fázi kontrakce, bývala definována jako dvě po sobě jdoucí
čtvrtletí poklesu HDP.
- Dnes Národní úřad pro ekonomický výzkum (National Bureau of Economic Research, NBER),
který oficiálně deklaruje recese v USA, používá širší definici.
- Významný pokles ekonomické aktivity rozšířený napříč ekonomikou a trvající několik
měsíců může být deklarován jako recese, bere se v úvahu reálný příjem, zaměstnanost,
průmyslová výroba, velkoobchod a maloobchodní prodej, vedle reálného HDP.

## Úrokové sazby

- Trh zápůjčitelných fondů (dostupných peněz) je řízen úrokovou sazbou (cenou peněz).
- Dodavatelé prostředků (věřitelé) jsou ti s rozpočtovým přebytkem, zatímco poptávači
prostředků (dlužníci) jsou ti s rozpočtovým deficitem.
- Faktory ovlivňující nabídku a poptávku po penězích:
  - velikost úspor
  - přístup komerčních bank
  - politika centrální banky
  - politika vlády 
  - preference likvidity
  - mezinárodní faktory
- Na tomto trhu reprezentuje vzestupně se sklánějící křivka nabídky věřitele, kteří jsou
povzbuzeni k dodání více prostředků při vyšší úrokové sazbě, a sestupně se sklánějící
křivka poptávky reprezentuje dlužníky, kteří poptávají méně prostředků, jak úrokové
sazby rostou.
- Rovnováha na tomto trhu nastává tam, kde se křivky nabídky a poptávky protínají,
stanoví úrokovou sazbu, která vyváží dodané a poptávané množství půjčitelných
prostředků.

![](images/fig_2_13.png){width=500 fig-align="center"}

- Nominální úroková sazba je kotovaná sazba a reálná úroková sazba ji upravuje o
inflaci. Vypočítá se jako:
$$
\text{Reálná úroková sazba} = \text{Nominální úroková sazba} - \text{Inflace}
$$
- Reálná úroková sazba, nikoli nominální, určuje skutečnou cenu půjčování si a odměnu za
půjčování.
- Různé typy dlužníků mají různé úrokové sazby na základě jejich kreditního rizika. 
- Státní dluhopisy mají zpravidla nejnižší (bezrizikovou) sazbu (může se velmi lišit u
různých států), zatímco společnosti a jednotlivci mají vyšší sazby kvůli vyššímu riziku.
- Rizikové přirážky jsou účtovány jako kompenzace za kreditní riziko, které nesou
věřitelé.
- Rizikovější dlužníci, jako jsou držitelé kreditních karet bez zástavy, mají tendenci
platit mnohem vyšší úrokové sazby.

![](images/fig_2_14.png){width=500 fig-align="center"}

## Směnné kurzy

- Směnný kurz je cena měny.
- Kurz pro okamžitou směnu se nazývá spotový měnový kurz.
- **Přímá kotace**: když jsou směnné kurzy vyjádřeny v jednotkách domácí měny za
jednotku zahraniční měny.
  - Například, pokud jsme v USA a směnný kurz mezi americkým dolarem a eurem je 1,2, to
  znamená, že EUR 1 je ekvivalentní USD 1,2. Přímá kotace je uvedena jako:
   $$
   \text{USD } 1.2 = \text{EUR } 1
   $$
- **Nepřímá kotace**: když jsou směnné kurzy vyjádřeny v jednotkách zahraniční měny za
jednotku domácí měny.
  - V předchozím příkladu by nepřímá kvótace z americké perspektivy byla kolik eur
  můžete koupit za 1 americký dolar. Pokud můžete koupit EUR 0,8333 eur za USD 1,
  nepřímá kotace je uvedena jako:
   $$
   \text{USD } 1 = \frac{\text{EUR } 1}{\text{USD } 1.2}
   $$
   $$
   \text{USD } 1 = \text{EUR } 0.8333
   $$
- Tyto dva typy kotací poskytují stejné informace, ale v jiném formátu.
- Volba
mezi přímou a nepřímou kotací závisí na místních tržních zvycích.
- Apreciace měny je, když náklady na nákup měny rostou. Pokud cena za nákup jednoho EUR
stoupne na USD 1,3, EUR se apreciovalo (zhodnotilo se). To může být kvůli zvýšené
poptávce po měně nebo snížené nabídce.
- Depreciace měny je, když náklady na nákup měny klesají. Pokud cena za nákup jednoho
EUR klesne na USD 1,1, EUR depreciovalo (znehodnotilo se). To může být kvůli snížené
poptávce po měně nebo zvýšené nabídce.
- Riziko směnného kurzu je starostí pro podniky zapojené do mezinárodního obchodu.
Hodnota očekávaných příjmů nebo výdajů podniku se může změnit kvůli kolísajícím směnným
kurzům.
- Ekonomická expozice odkazuje na riziko, že změna směnných kurzů může
ovlivnit zákaznickou základnu a prodeje podniku.
- Apreciace nebo depreciace měny může ovlivnit kupní sílu spotřebitelů, což ovlivňuje
např. jejich výběr dovolené.